---
layout: post
title:  "Een dag en nacht op Landgoed het Zand."
author: michiel
categories: [ Kamperen ]
tags: [ Natuurcamping ]
image: assets/images/posts/2024-12-07/wandelen-over-het-landgoed.jpg
rating: 4.5
comments: false
description: "Something about this post here"

---
## Samenvatting

| Datum      | 7 + 8 december 2024                                                                                                                      |
| ---------- | ---------------------------------------------------------------------------------------------------------------------------------------- |
| Locatie    | Landgoed Het Zand Hattemer Oldenburger (https://terreinzoeker.natuurkampeerterreinen.nl/?terrain=92)                                     |
| Plaats     | Zelhem (Gelderland)                                                                                                                      |
| Onderkomen | POMOLY Dome X4 Pro + Kachel                                                                                                              |
| Personen   | Michiel + Edwin                                                                                                                          |
| Wandeling  | [De route](https://www.komoot.com/nl-nl/tour/1977642033?share_token=ajDfnYhGEfysuHrqQ3PwnQ6Z8B2viQ1Mmb00ixjSUQuHXK485C&ref=wtd) (Komoot) |

## Aankomst
**Zaterdag 7 december** - Aangekomen op Landgoed Het Zand, iets vroeger dan gepland, troffen mijn broer Edwin en ik de eigenaresse Emma aan, samen met een paar andere buitenmensen, druk in de weer op het pad richting de receptie. Emma was zo vriendelijk om met ons mee te rijden naar de receptie om ons in te schrijven. Met veel enthousiasme vertelde ze ons over de verschillende plekjes waar we konden kamperen, en waarschuwde ze ons voor de natte plekken door de regen van de afgelopen weken. Met een plattegrond in de hand gingen we op zoek naar onze eerste optie: ‘De Konijnenwei’.
  
## Plek zoeken en tent opzetten
![/assets/images/posts/2024-12-07/konijnewei.jpg](/assets/images/posts/2024-12-07/konijnewei.jpg)
Bij aankomst op ‘De Konijnenwei’ een eerste check gedaan. Het veldje lag mooi beschut tussen de bomen en er stond nog niemand. Op sommige plekken een beetje drassig, maar ook een wat hoger geleden droge spot gevonden. Een top plek! Samen zetten we in ongeveer een kwartiertje de tent op. Voor deze trip had ik mijn [POMOLY Dome X4 Pro mee](https://www.pomoly.com/POMOLY-Dome-X4-Pro-Freestanding-Tent-Large-Round-Hot-Tent-for-2-4-Person-p2389807.htm). Voor een stukje comfort en koken ook mijn [POMOLY T1 - 3 kachel](https://www.pomoly.com/h-product-detail.html?goods_id=2299234kachel) en wat zakken hout meegenomen.

## Rondwandeling over het landgoed
Na de lunch en kopje thee klaar om op pad te gaan. Het landschap van Landgoed Het Zand was mooi en divers. Bij de start van onze wandeling werden we omringd door dichte loofbossen. De hoge bomen met hun kale takken strekten zich uit naar de grijze winterlucht. Het was grotendeels droog en de paden waren over het algemeen goed begaanbaar. Toen we verder liepen, kwamen we bij een klein heideveld. De lage winterzon wierp lange schaduwen door het bos.

Ondanks de voorspellingen van regen, hadden we slechts één klein buitje, en de rest van de dag was het droog met af en toe een zonnetje dat door de wolken brak. [De route](https://www.komoot.com/nl-nl/tour/1977642033?share_token=ajDfnYhGEfysuHrqQ3PwnQ6Z8B2viQ1Mmb00ixjSUQuHXK485C&ref=wtd) langs de gehele buitenkant van het landgoed was ongeveer tien kilometer lang, perfect voor de tijd die we hadden. Aan het einde van de wandeling hoorden we het unieke geluid van een zwarte specht. Rond half vijf begon het al te schemeren, dus we waren op tijd terug bij de tent.

## Koken
Na de wandeling tijd om wat te eten en te drinken. Allereerst de koolmonoxide melder aangezet, hierna de kachel opgestookt. Met een paar aanmaakhoutjes binnen no-time een heerlijk vuurtje. Focaccia in de koekenpan en genieten met een flesje Paix Dieu. De temperatuur in de tent stijgt snel, met wat ventilatie open blijft het behaaglijk. De verlichting uit het kleine lampje (LedLenser ML4, warm light) is meer dan voldoende licht voor de hele tent.
De kachel is inmiddels goed heet. Pannetje met HAK Mexicanez Nacho's warmt hierdoor snel op. Geserveerd op twee borden met een dikke laag kaas. Prima voorgerecht. Weggespoeld met een Leffe Tripple.
Na de focaccia en nacho's tijd voor de grootste test vandaag; bakken van hamburgers op de kachel. Mijn Trangia Serie 25 Ultralight Non-Stick Koekenpan bovenop de kachel wordt gierend heet en bakt de hamburgers perfect gaar. Experiment geslaagd! 

## Overnachten
Tegen 23:00 tijd om te gaan slapen. De kachel gloeit nog heerlijk na, dus we gaan warm onze slaapzakken in. Onze matje en slaapzakken zijn voor de huidige temperaturen prima. Pas tegen 7:30 worden we weer wakker. Snel even de kachel aan. De tent is snel weer warm. Op de kachel koken wij wat water voor cappuccino. Samen met een paar krentenbollen een perfect ontbijt.

## Opbreken
We laten de kachel smeulen en pakken vast de rest van de gear in. Wanneer alle gear is ingepakt is de kachelpijp nauwelijks warm. Deze maken wij alvast los waarna de kachel naar buiten kan. De laatste kooltjes storten wij in een klein gegraven gat. Water erover om te zorgen dat er geen brand kan ontstaan.
De kachel en kachelpijp koelen snel af en kunnen als laatste ingepakt worden.

## Slot
Ons verblijf is goed bevallen. Het landgoed is niet supergroot maar voldoende voor een middagwandeling. Op het landgoed was het nagenoeg uitgestorven. Een plek voor herhaling vatbaar!